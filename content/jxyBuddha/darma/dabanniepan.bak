《大般涅槃经》节录
　　菩萨虽不与女人和合，然见男女随逐，便生贪著，即名毁破净戒。
　　众生五识虽非一念，然是有漏，复是耶倒，增长诸漏为一切凡夫，取著于色乃至著识。以著色故，则生贪心；生贪心故，为色系缚，乃至为识之所系缚；以系缚故，则不得免于生老病死、忧悲大苦一切烦恼。
　　又云：若有菩萨自言戒净，虽复不与女人和合，言语嘲调，听其音声。然见男子随逐女时，或见女人随逐男时，便生贪著。如是菩萨成就欲法，毁破净戒，污辱梵行，令戒杂秽，不得名为净戒具足。
　　一切女人皆是众恶之所住处。……其女人者，淫欲难满。……譬如大地，一切作丸令如芥子，如是等男，与一女人共为欲事，犹不能足；假如男子数如恒沙，与一女人，共为欲事，亦复不足。
　　云何菩萨摩诃萨，住于《大乘大涅槃经》欢爱别离苦？爱别离苦，能为一切众苦根本。如说偈言：
　　因爱生忧，因爱生怖，
　　若离于爱，何忧何怖？
　　爱因缘故，则生忧苦，以忧苦故，则令众生生于衰老。爱别离苦，所谓命终。善男子！以别离故，能生种种微细诸苦。
