《大宝积经，文殊师利普门会》节录
　　四大假为女，其中无所有，
　　凡夫迷惑心，执取以为实。
　　女人如幻化，愚者不能了，
　　妄见女相故，生于染著心。
　　譬如幻化女，而非实女人，
　　无智者迷惑，便生于欲想。
　　如是了知已，一切女无相，
　　此相皆寂静，是名女三昧。
　　自谓是男子，见彼为女人，
　　由斯分别心，而生于欲想。
　　欲心本无有，心相不可得，
　　由妄分别故，于身起男想。
　　是中实无男，我说如阳焰，
　　知男相寂静，是名男三昧。
