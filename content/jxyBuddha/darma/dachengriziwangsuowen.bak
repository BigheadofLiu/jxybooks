《大乘日子王所问经》节录
　　追求著欲人，遂醉何曾乐，下劣妄追寻，云何得安乐？
　　非真丈夫业，自作不知非，无耻若驼驴，不堪极秽恶。
　　斯人少智慧，不悟罪根深，奔竞向女人，如狗便粪秽。
　　臭秽不可乐，愚痴所爱直，不知淫欲过，如盲不见色。
　　愚人贪爱味，于美起缠缚，何异厕中虫，宁知是不净。
　　智者得解脱，女色不可染，见彼生警怖，弃舍如坏尸。
　　淫欲臭秽根不净，过后常增业苦深；
　　聪慧法师呵欲染，当生父母亦无益。
　　譬如广大不净坑，满盛粪壤多臭秽，
　　亦似冢间膨胀尸，淫欲之人亦如是。
　　复似蝇虫咂疮肿，驴马奔眠粪秽中，
　　猪狗食啖臭鱼等，耽爱女人亦如是。
　　破坏善名兼德行，恒行毁禁具无惭，
　　不生天道堕阿鼻，是故法师呵爱欲。
　　如人误饮恶毒药，迷乱猖狂遍体疼，
　　不觉无常毒所中，耽欲之人亦如是。
　　乐著美味便珍馔，爱听歌音恋色声，
　　家事不思多忘失，唯作轮回集苦因。
　　贪著淫欲常称赞，不了愚迷粪袋身，
　　昼夜恒行下劣行，薄福沉沦于恶趣。
　　赞美淫欲行非行，多饶嗔恚长愚痴。
　　佛与菩萨众、缘觉及声闻，悉皆离女色，愚者不能知。
　　普被魔罗降，离女色染污，能得身安乐，究觅得解脱。
　　无智诸众生，爱欲无远离，作罪业无边，堕落三恶道。
　　无底欲火坑，猛焰炽不灭，有智乐解脱，不为女色染。
