警世珠玑

　　◎鱼吞饵，蚕作茧，蛆逐粪，蛾扑火。得人断欲，须具智、勇。

　　◎德深情淡，孽重欲炽，爱桩未拔，情缆犹牢。

　　◎毫厘系念，三途业因；瞥尔情生，万劫羁锁。
　　淫欲不断，万劫沉沦；念头方动，天怒地嗔。

　　◎男女之体，本是革囊，满盛恶露，只因薄皮所覆，瞒尽天下英雄。

　　◎情之同处即为性，舍情则性不可见。

　　◎己之情欲不可纵，当用逆之之法以制之，其道只在一忍字；
　　人之情欲不可拂，当用顺之之法以调之，其道只在一恕字。

　　◎耳目见闻为外贼，情欲意识为内贼，只是主人公惺惺不昧，独坐中堂，贼便化为家人矣。

　　◎饱后思昧，则浓淡之境都消；色后思淫，则男女之见尽绝。故人当以事后之悔悟，破临事之痴迷，则性定而动无不正。

　　◎天下有极惨极烈至大至深之祸，动辄丧身陨命，而人多乐于从事，以身殉之，虽死不悔者，其唯淫欲乎。

　　◎色欲火炽，而一念及病时，便兴似寒灰。名利饴甘，而一想到死地，便味如咀蜡。故人常忧死虑病，亦可消幻业而长道心。

　　◎贪欲之人，无有厌足，求于欲境，忧苦艰难。得已守护，缠缚倍增，死堕地狱，受大剧苦。求静虑者，常于如是色欲怨家，不应相念，况亲近之。

　　◎人生祸区福境，皆念想造成。故释氏云：
　　刊欲炽然，即是火坑，贪爱沉溺，便为苦海。
　　一念清净，烈焰成池，一念惊觉，船登彼岸。
　　念头稍异，境界顿殊。可不慎哉！绳锯材断，
　　水滴石穿，学道者须要努索；
　　水到渠成，瓜熟蒂落，得道者一任天机。

　　◎大火烧人，是犹可近；清风无形，是亦可捉；
　　蚖蛇含毒，犹亦可触；女人之心，不可得实。
