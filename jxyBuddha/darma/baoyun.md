# 《宝云经》节录
　　（菩萨）如是增长宿世修集善业因缘，常作是念：‘苦哉，世间！痛哉，世间！无安立哉，一切世间！久遭重病，痴暗无明。何以故？欲因缘故；是故，我今不当于如是等困厄世间，求受五欲。夫淫欲者，唯是妄想颠倒而已，于三苦中谬生乐想，是故如来处处经中，种种因缘，具说淫欲多诸过失，殊可患厌。所谓淫欲，如炙肉□肉 俱燋，如舐刀刃贪味伪舌，如毒蛇头具四种毒，如猪在厕臭秽不净，如彼痴狗而啮枯骨，其口出血，谓之为乐，亦如猕猴黏著瞝胶。’是故菩萨当生厌离，剃除须发，而被法服，于正法中如法出家，往无家地，而慕精进，未得令得，未证令证，未至令至。  