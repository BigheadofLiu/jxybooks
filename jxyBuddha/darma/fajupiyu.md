# 《法句譬喻经》节录
　　见色心迷惑，不惟观无常；愚以为美善，安知其非真？  
　　以淫乐自裹，譬如蚕作茧；智者能断弃，不眄除众苦。  
　　心念放逸者，见淫以为净；恩爱意盛增，从是造牢狱。  
　　觉意灭淫者，常念欲不净；从是出邪狱，能断老死患。  
　　昼夜念嗜欲，意走不念休；见女欲污露，想灭则无忧。  
　　女人之好，但有脂粉，芬薰众花沐浴涂香，著众杂色衣棠。以覆污露，强薰以香，欲以人观，譬如革囊盛屎，有何可贪？  
　　妖蛊女人有八十四态，大态有八，慧人所恶，何谓为八？ 一者嫉妒，二者妄嗔，三者骂詈，四者咒诅，五者镇厌，六者悭贪，七者好饰，八者含毒。是为八大态。  