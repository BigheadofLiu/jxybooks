# 《解忧经》节录
　　尔时，世尊告苾刍言：‘众生无数，轮回无边，如蚁循环，无有穷尽。众生贪爱，无明障闭，如陷泥中而不能出。过去有情，轮回住复，数不能知。苾刍！所有大地之土，都聚一处，和为泥丸，大小如豆，数彼众生无始劫来所生父、母、子、孙，每一人下一泥丸，如是泥丸下尽，父母、子孙数不能尽。苾刍！如是无边轮回众生，贪爱无明颠倒，陷爱欲泥中，生死轮回，不知其数。是故令汝，学断轮回。’  