《楞严经》节录
　　三界轮回淫为本，人道住返爱为基。
　　汝负我命，我还汝债；以是因缘，经百千劫，常在生死。汝爱我心，我怜汝色；以是因缘，经百千劫，常在缠缚。唯杀、盗、淫三为根本，以是因缘，业果相续。
　　阿难！云何摄心？我名为戒。若诸世界六道众生，其心不淫，则不随其生死相续。汝修三昧本出尘劳；淫心不除尘不可出。纵有多智禅定现前，如不断淫必落魔道；上品魔王，中品魔民，下品魔女，彼等诸魔亦有徒众，各各自谓成无上道。我灭度后，末法之中多此魔民，炽盛世间广行贪淫，为善知识，令诸众生落爱见坑失菩提路。汝教世人修三摩地，先断心侄，是名如来先佛世尊，第一决定清净明诲。是故，阿难！若不断淫修禅定者，如蒸砂石欲其成饭，经百千劫只名热砂。何以故？此非饭本，砂石成故。汝以淫身，求佛妙果，纵得妙梧，皆是淫根，根本成淫，轮转三途必不能出。如来涅槃，何路修证？必使淫机身心俱断，断性亦无，于佛菩提斯可希冀。如我此说名为佛说，不如此说即波旬说。
　　是修行人，若不断淫及与杀生，出三界者，无有是处。当观淫欲，犹如毒蛇，如见怨贼。
　　如宝莲香比丘尼，持菩萨戒，私行淫欲，妄言行淫非杀、非偷，无有业报。发是语已，先于女根生大猛火，后于节节猛火烧然，堕无间狱。
　　淫习交接，发于相磨，研磨不休，如是故有大猛火光，于中发动。如人以手自相摩触，暖相现前。二习相然，故有铁床铜柱诸事。是故十方一切如来，色目行淫同名欲火。菩萨见欲，如避火坑。
