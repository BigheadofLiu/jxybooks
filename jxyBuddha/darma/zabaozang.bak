《杂宝藏经》节录
　　淫欲之事，乐少苦多。犹如逆风而执炽炬；愚者不放，必见烧害。
　　欲为不净，如被屎聚。
　　欲现外形，薄皮所覆。
　　欲无返复，如屎涂毒蛇。
　　欲如怨贼，诈亲附人。
　　欲如假借，必当还归。
　　欲为可恶，如厕生华。
　　欲如疥疮而向于火，爬之转剧。
　　欲如狗啮枯骨，涎唾共合，
　　谓为有味，唇齿破尽，不知厌足。
　　欲如渴人饮于碱水，逾增其渴。
　　欲如段肉，众鸟竞逐。
　　欲如鱼兽，贪味至死，其患甚大。
